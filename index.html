<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Document</title>
    <link rel="stylesheet" href="styles/main.css">
</head>
<body>
    <main>
        <div class="container">
            <img src="https://7chudes.in.ua/wp-content/uploads/2015/11/yablunya_koloniya-637x463.jpg" align="left" 
             alt="">
            <h1>Яблуня-колонія</h1>
            <p>
                На околиці старовинного м. Кролевець Сумської області знаходиться особливий, унікальний об’єкт природно-заповідного фонду України – 
                ботанічна пам’ятка природи загальнодержавного значення “Яблуня-колонія”. Зовні – це яблуневий кущ, орієнтовний вік якого – понад 200 років.
            </p>
            <p>
                Серед пам’яток природи області „Яблуня-колонія” – найцікавіша. У яблуні давно вже немає її первісного материнського стовбура. 
                Сьогодні на одному з міських майданів, за металевою огорожею, на площі близько 1000 квадратних метрів лежать у різних напрямках 
                15 прирослих до землі стовбурів – її дітей чи онуків, а, може, правнуків та прапра… Загубився початок цього життя десь у сивій давнині.
            </p>
            <p>
                Неперевершеною, ніде більш незнаною особливістю яблуні є її здатність до самостійного укорінення гілками, а значить – до продовження життя. 
                Коли один з прирослих до землі стовбурів має відмерти, його віти стрімко нахиляються до землі і теж приростають. Набравшись сил, вже не віти, 
                а деревця піднімаються знову догори, рясно вкриваючись цвітом навесні та червоно-білими, приємними на смак яблуками восени.
            </p>
            <p>
                Вік  для яблуні вельми поважний. За свідоцтвом, що залишив місцевий житель, фахівець райсільгоспуправління 
                М. Дубинка, в 1970 році на землі лежало 9 стовбурів яблуні діаметром 30-40 см. 
                Сьогодні їх кількість майже подвоїлась. Дивна яблуня за цей час омолодилась, розрослася вшир.
            </p>
            <p>
                Підрахувавши кількість стовбурів у яблуневому кущі, приходиш до висновку, що це вже п’яте, а може і шосте… її покоління. 
                Отже, вік яблуні значно більший за 200 років. Про сиві часи, пов’язані з віком яблуні, свідчить і надмогильна плита, що покоїться 
                в тіні її гілок. На ній викарбуване: <br><br>
                <i>
                    “Князь Петр Сергеев сын Мещерский<br>
                    родился 1780 августа 24 <br>
                    умер 1848 февраля 18 <br>
                    от роду 68 лет.” <br><br>
                </i>

                Напевно, полюбляв князь посидіти в тіні гілок яблуні, скуштувати її смачне кисло-солодке яблуко…
            </p>
            <p>
                Саме через це одна з поширених місцевих назв яблуні – “княжа”. А ще люди називають її “крученою” через покрученість стовбурів 
                або “лозівкою” – через здатність рости кущем. <br> Тривалий час яблунею опікувались школярі місцевої школи, а нині – юні натуралісти. 
                І це не випадково. Адже крім наукового, естетичного та пізнавального, має яблуня і виховне значення. 
                Саме завдяки поважному ставленню до неї та копіткому догляду дітлахів розростається в Кролевці цей незвичайний яблуневий “гай”.
            </p>
            <p>
                Ботанічна пам’ятка природи загальнодержавного значення “Яблуні-колонія” зацікавить багатьох жителів області та її гостей. 
                Вона знаходиться за адресою: Сумська область, м. Кролевець, вул. Андріївська, 51. Дістатися до яблуні можна залізницею або 
                автодорогою “Київ – Москва”, що проходять через м. Кролевець.
            </p>
            <div class="author">
                <i>28.10.2022 (c) Уляна Надорожна</i> 
            </div>
        </div>
        
    </main>
</body>
</html>